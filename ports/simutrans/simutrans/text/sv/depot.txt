<title>Fordonshallsverktyg</title>



<h1><strong>Fordonshallsverktyg</strong></h1>



<p>
Fordonshallar - garage, vagnhallar, båthus och hangarer - används för att köpa och administrera fordon och fartyg. Olika transportmedel har sina egna typer av fordonshallar. Fordonshallar visar enbart elektrifierade fordonstyper om de finns på elektrifierade spår.<br>
Om du spelar med en <a href="new_world.txt">tidslinje</a> så kan fler verktyg bli tillgängliga efterhand som tiden passerar i Simutrans.

</p>

<p>

Verktyg för att bygga de olika typerna av fordonshallar finns på verktygsraden för respektive fordonsslag: <a href="railtools.txt">lokstall/vagnhall</a>; <a href="monorailtools.txt">monorailvagnhall</a>; <a href="tramtools.txt">spårvagnshall</a>; <a href="roadtools.txt">garage</a>; <a href="shiptools.txt">båthus</a>
 och <a href="airtools.txt">hangar</a>.

</p>

<p>
Klicka på en fordonshall på kartan med <a href="inspection_tool.txt">granskningsverktyget</a> för att öppna <strong>fordonshallsverktygen</strong> som ger dig information om och låter dig köpa och administrera <a href="convoiinfo.txt">konvojer</a> (ett eller en grupp av fordon/fartyg i trafik).<br>
Titelraden av <strong>fordonshallsverktygen</strong> anger vilken typ av transportmedel som fordonshallen betjänar.

</p>

<p>

<strong>Fordonshallsverktygen</strong> kan <a href="mouse.txt">ändras storlek på</a> (klicka på nerpilen på titelraden för att återgå till ursprunglig storlek).<br>
Klicka på vänster/högerpilar på titelraden för att stega igenom fordonshallar för samma transportslag (kartan centreras runt fordonshallen).

</p>

<p>
Högst upp i <strong>fordonshallsverktygen</strong> anges antalet <a href="convoiinfo.txt">konvojer</a> i fordonshallen, konvojnamn och <a href="linemanagement.txt">trafikeringslinje</a> visas.

</p>

<p>

<a href="convoiinfo.txt"><em>Konvoj</em></a><em>namn:</em> Klicka på vänster-/högerpilsknappar bredvid konvojnamnet för att stega igenom de konvojer som finns i fordonshallen.<br>
Att byta konvojnamn: klicka på rutan för konvojnamnet och skriv in ett nytt namn (som förval är detta märket på första komponent som köptes eller tilldelades en ny konvoj).

</p>

<p>

<a href="linemanagement.txt"><em>Trafikeringslinje</em></a><em>namn:</em> Klicka på vänster-/högerpilsknappar vid namn för att välja trafikeringslinjer för fordonshallens transporttyp, eller klicka på namnrutan för trafikeringslinjen för att öppna upp en rullgardinsmeny över trafikeringslinjer (klicka på en trafikeringslinje i rullgardinslistan för att välja denna).<br>
Att ändra namn på trafikeringslinje: klicka på namnrutan för trafikeringslinjen och skriv in ett nytt namn (som förval tilldelas trafikeringslinjen ett nummer när den skapas).

</p>

<p>

<em>konvoj-bild</em> Under namnrutorna för konvoj- och trafikeringslinjenamn visas en bild av den valda konvojen.<br>
Låt musen vila över bilden av en komponent av konvojen för att få mer detaljer om just denna komponent (visas i botten av <strong>fordonshallsverktygen</strong>).<br>
Klicka på komponent av konvojbilden för att ta bort denna från den valda konvojen och förvara den i fordonshallen.

</p>

<p>
Nedanför bilden visas antalet komponenter i vald konvoj, längden på konvojen i rutor (alla komponenter måste få plats på en lämplig <a href="station.txt"><em>hållplats</em></a> för att gods och passagerare skall kunna hämtas och lämnas där) samt vilken trafikeringslinje konvojen är knuten till.

</p>

<p>

Bland alternativknappar (klicka för att använda) för <strong>Fordonshallsverktyg</strong> finns:

</p>

<p>

<em>Kör:</em> skickar iväg vald <a href="convoiinfo.txt">konvoj</a> om en rutt kan hittas.

</p>

<p>

<a href="schedule.txt"><em>Tidtabell:</em></a> öppnar verktyg för att ändra rutt och hur länge en <a href="convoiinfo.txt">konvoj</a> väntar (till hur fylld) vid en <a href="station.txt">station</a>.

</p>

<p>

<em>Upplös:</em> parkerar de fordonsenheter som den valda <a href="convoiinfo.txt">konvojen</a> består av.

</p>

<p>

<em>Sälj:</em> säljer nuvarande <a href="convoiinfo.txt">konvoj</a>, <em>försäljningsvärdet</em> sätts in på ditt konto.

</p>

<p>

<a href="linemanagement.txt"><em>Ny linje:</em></a> öppnar verktyg för att sammanställa en <a href="schedule.txt">tidtabell</a> (en rutt och en minsta mängd varor/passagerare som konvojen väntar på vid varje stopp), som kan användas för flera <a href="convoiinfo.txt">konvojer</a>.

</p>

<p>

<em>Tilldela linje:</em> knyter en <a href="linemanagement.txt">linje</a> som visas i linjenamnsrutan överst i <strong>fordonshallsverktygen</strong> till en vald <a href="convoiinfo.txt">konvoj</a>.

</p>

<p>

<a href="linemanagement.txt"><em>Ändra linje:</em></a> öppnar verktyg för att ändra <a href="schedule.txt">tidtabellen</a> (den rutt och en minsta mängd varor/passagerare som konvojen väntar på vid varje stopp) för vald linje.

</p>

<p>

<em>Kopiera</em> <a href="convoiinfo.txt"><em>konvoj:</em></a> köper och sätter samman en konvoj med samma sammansättning, <a href="schedule.txt">tidtabell</a> och <a href="linemanagement.txt">linje</a> som vald konvoj.

</p>

<p>
Nedanför alternativknapparna visas bilder av alla fordon och fordonskomponenter som det går att köpa.<br>
<em>bilder av fordons-enheter:</em> fordonsenheter är indelade i typer som kan ses genom att klicka på indextabbarna. Indextabbarna delar in fordonsenheter i följande grupper: fordons-enheter för passagerare och post, andra motordrivna fordonsenheter, samt andra släp/vagnar.<br>

En vit siffra över bilden av fordonsenheten visar hur många sådana enheter som finns i lager efter att en konvoj har upplösts. Lagrade fordonsenheter kan säljas eller användas i en ny konvoj.

</p>

<p>
Låt muspekaren vila över en bild av en fordonsenhet för att se mer information om denna:<br>

<em>Namn:</em> och i hakparentes framdrivningstyp för motorfordon.<br>

<em>Kostnad:</em> inköpspris och i hakparenteser driftskostnad per kilometer<br>

<em>Kraft:</em> motorstyrka och maxhastighet för motoriserade fordon.<br>

<em>Kapacitet:</em> mängd och typ av  <a href="goods_filter.txt">varor</a> som kan fraktas i fordonsenheten.<br>

<em>Vikt:</em> i ton.<br>

<em>Maxhastighet:</em> för icke-motoriserade fordonsenheter.<br>

<em>Introduktion:</em> datum när fordonsenheten blir tillgänglig om <a href="new_world.txt">tidslinje</a> är aktiverad.<br>

<em>Tillbakadragning:</em> datum när en fordonsenhet blir föråldrad.<br>

<em>Skapad av:</em> den person som skapade fordonsenheten för Simutrans.<br>

<em>Utväxling:</em> ? power ratio.<br>

<em>Andrahandsvärde:</em> den summa pengar som erhålls om en fordonsenhet säljs igen.

</p>

<p>
Klicka på en bild av en fordonsenhet under indextabbarna för att antingen köpa eller sälja en sådan beroende på de inställningar som gjorts med fordonsalternativknappen längst ner till vänster i <strong>fordonshallsverktygen</strong> Denna knapp har tre lägen:<br>

<em>Lägg till:</em> köper en fordonsenhet och lägger till densamma i den konvoj som är vald alternativt skapar en ny konvoj om ingen är vald.<br>

<em>Ställ främst:</em> köper en fordonsenhet och placerar den först i den konvoj som är vald alternativt skapar en ny konvoj om ingen är vald.<br>

<em>Försäljningsläge:</em> säljer lagrade fordonsenheter.<br>

</p>

<p>

<em>färgstaplar</em> under bilderna av fordonsenheter visar vilka och i vilken ordning fordonsenheter kan sammanfogas för att bilda en funktionell <a href="convoiinfo.txt">konvoj</a> (färgstaplarna kan ändras beroende på inställning av fordonsalternativknappen).<br>

Färgerna anger:<br>

- <em>grön:</em> fordonsenheten kan användas.<br>

- <em>röd:</em> fordonsenheten kan inte användas<br>

- <em>gul</em> en annan fordonsenhet måste placeras före eller efter för att konvojen skall kunna fungera.<br>

- <em>blå:</em> fordonsenheten kan användas men är föråldrad.<br>

{Tips: en konvoj är funktionell om den visar gröna staplar för alla fordonsenheter; om det finns kvar en gul stapel, så saknas en nödvändig fordonsenhet.}

</p>

<p>

<em>Visa föråldrade:</em> om du spelar med en <a href="new_world.txt">tidslinje</a>, visas även fordonsenheter som dragits tillbaka om den fyrkantiga knappen är nedtryckt.

</p>
