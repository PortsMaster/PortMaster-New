<title>Bygg stadsbyggnader</title> <h1><strong>Bygg stadsbyggnader</strong></h1> <p> Dialogen är indelad i fyra sektioner. <br> · uppe till vänster finns en urvalslista över de stadsbyggnader som är tillgängliga med angivna alternativ<br> · nere till vänster visas en bild över vald stadsbyggnad<br> · uppe till höger finns ett par alternativknappar<br> · nere till höger ges information om vald stadsbyggnad<br> </p> <h1>Urvalslista</h1> <p> I urvalslistan ges alla tillgängliga stadsbyggnader. Det finns två flikar som låter dig välja hur dessa stadsbyggnader presenteras.<br> · <em>Översättning:</em> Visar stadsbyggnadens namn översatt till valt språk. Om det inte finns någon översättning så används objektnamnet i stället.<br> · <em>Objekt:</em> Visar det Simutrans-interna objektnamnet för stadsbyggnaden.<br> <br> </p> <h1>Alternativ</h1> <p> · <em>Alla klimatzoner:</em> Detta alternativ avaktiverar de klimatbegränsningar som finns associerade med varje byggnadstyp.<br> · <em>Följ tidslinje:</em> Urvalslistan innehåller enbart de byggnader som är tillgängliga innevarande Simutrans-år.<br> · <em>Visa även föråldrade:</em> Utöka urvalslistan med byggnader som är föråldrade innevarande Simutrans-år.<br> · <em>Bostadshus:</em> Urvalslistan innehåller bostadshus.<br> · <em>Affärsbyggnader:</em> Urvalslistan innehåller affärsbyggnader.<br> · <em>Industribyggnader:</em> Urvalslistan innehåller industribyggnader. <br> · <em>Rotation:</em> Om vald byggnad kan visas från olika vinklar, så är det här möjligt att ange vilken vinkel som skall användas. Bilden på byggnaden nere till vänster ändras och avspeglar den valda vinkeln. Om alternativet ges värdet <em>slumpad</em> används en slumpmässig vinkel av byggnaden.<br> </p>
