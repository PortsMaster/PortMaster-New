<title>Nápověda - letecká doprava</title>

<h1><strong>Letecká doprava</strong></h1>

<p>
Panel stavba letiště obsahuje nástroje pro výstavbu letecké dopravní sítě - pojížděcí dráhy, ranveje, stání pro letadla, hangáru a dalších budov.
</p>
<p>
Nabídku s nástroji pro leteckou dopravu zobrazíte kliknutím na ikonu letadla v menu v horní části hrací plochy.
</p>
<p>
Podržíte-li kurzor nad ikonou nástroje, (po té, co jste otevřeli nabídlu pomocí kliknutí na symbol s letadlem) zobrazí se popisek obsahující název, <a href="finances.txt">náklady na výstavbu</a>, v závorce měsíční náklady na údržbu a další doplňující text. U ranveje a pojížděcí dráhy je to maximální rychlost, u stání pro letadla a terminálů je to kapacita.
</p>
<p>
Jestliže jste při výběru nové hry použili volbu <a href="new_world.txt">začít roku</a>, pak se s postupem času budou ve hře objevovat nové typy ranveje a letištních budov.
</p>
<p>
Postup, jak na stavbu jednoduchého letiště:<br>
(i) Postavte ranvej.<br>
(ii) Připojte k ranveji pojížděcí dráhu. Pojížděcí dráhu nepřipojujte ke koncům ranveje. Letadla by pak nemusela vzlétnout. Připojte ji mezi druhé a předposlední políčko (včetně). <br>
(iii) Na pojížděcí dráhu umístěte <em>stání pro letadlo</em>.<br>
(iv) Postavte hangár, popřípadě další budovy podle vašich požadavků.
</p>
<p>
Menu stavba letiště obsahuje tyto nástroje (z leva do prava):
</p>
<p>
<em>Pojížděcí dráha</em>
</p>
<p>
Pojížděcí dráha umožňuje letadlům pohyb mezi hangárem, přistávací drahou a stáními pro letadla. Pojížděcí dráhu je možné postavit jen vodorovné ploše, stavba ve svahu není možná.
</p>
<p>
Pojížděcí dráhu postavíte stejným způsobem, jako silnici nebo železnici: <br/>
(i) Klikněte na ikonu s symbolem <em>pojížděcí dráhy</em>. (Kurzor se změní na pojížděcí dráhu.)<br/>
(ii) Klikněte na políčko, kde má pojížděcí dráha začínat. (Kurzor se změní na buldozer a v pravém dolním rohu na stavové liště se zobrazí rozdíl souřadnic mezi takto zvoleným počátkem a aktuální polohou kurzoru.) <br/>
(iii) Klikněte na pole, kde má pojížděcí dráha končit.
</p>
<p>
UPOZORNĚNÍ: Jestliže je pojížděcí dráha připojena ke koncům ranveje, nebo se vyskytuje na poli ve směru přistávání nebo startu, letadla mohou odmítat vzlétat nebo přistávat.
</p>
<p>
Tip: K odstranění jednotlivých částí pojížděcí plochy použijte tlačítko <em>Odstranit</em> nebo <a href="keys.txt">Klávesovou zkratku [z]</a> (zpět). Oboje vám nenahradí vynaložené prostředky ale při použití klávesové zkratky [z] nepřijdete peníze za odstranění.
</p>
<p>
<em>Ranvej</em>
</p>
<p>
Ranvej slouží letadlům pro přistání a vzlet. Ranvej je možné postavit jen na vodorovné ploše, nelze ji postavit na svahu. Ranveje se mohou navzájem křížit.
</p>
<p>
Ranvej musí být rovná. Ranvej lze postavit ve směrech sever/jih a východ/západ. Diagonální ranveje nejsou povoleny.
</p>
<p>
Stavba ranveje: <br/>
(i) Klikněte na nástroj. (Kurzor se změní na ranvej). <br/>
(ii) Klikněte na počáteční pole. (Kurzor se změní na buldozer.)<br/>
(iii) Klikněte na koncové políčko.
</p>
<p>
Tip: Konce ranveje nechte volné, nepřipojujte k nim pojížděcí dráhu. Letadla by pak nemusela vzlétat nebo přistávat.
</p>
<p>
<em>Odstranit pojížděcí dráhu</em>
</p>
<p>
Nástroj odstraňuje úseky pojížděcí dráhy nebo ranveje, pokud na ní nejsou přítomna žádná letadla. <a href="finances.txt">Peníze</a> za odstranění se také účtují do položky výstavba.
</p>
<p>
Odstranění ranveje nebo pojížděcí plochy:<br/>
(i) Klikněte na nástroj (Kurzor se změní na červený křížek.)<br/>
(ii) Klikněte na políčko, odkud se má začít odstraňovat a ještě jednou klikněte na políčko, kde se má skončit s odstraňováním.
</p>
<p>
Tip: Dejte pozor, jesli se mezi na cestě mezi oběma políčky nenalézá značka zakazující vjezd v jednom ze směrů. Nástroj pro odstraňování tento směr následuje. Mohlo by se vám stát že omylem odstraníte jinou než zamýšlenou část.
</p>
<p>
<em>Hangár</em>
</p>
<p>
Hangár je budova v níž lze nakupovat, přechovávat a prodávat letadla a vzducholodě, stejně jako vlaky v <a href="depot.txt">depu</a>.
Hangár lze postavit na konci pojížděcí dráhy. Každý hangár má také měsíční náklady na údržbu, proto nestavte více hangárů, než potřebujete.
</p>
<p>
Stavba hangáru:<br/>
(i) Klikněte na nástroj. (Kurzor se změní na hangár.)<br/>
(ii) Klikněte na konec pojížděcí dráhy.
</p>
<p>
Tip: Hangár odstraníte pomocí tlačítka <em>Odstranit</em>. Hangár musí být prázdný, jinak nejde odstranit.
</p>
<p>
<em>Stání pro letadlo</em>
</p>
<p>
Stání pro letadlo je místo, kde do letadel nastupují a z letadel vystupují cestující nebo je nakládáná a vykládána pošta nebo náklad. <br>
Pokud není stání pro letadlo postaveno vedle jiného stání nebo letištní budovy, vytvoří novou <a href="station.txt">zastávku</a><br>
Stání pro letadlo se staví na konec pojížděcí dráhy, má náklady na údržbu a spádové území. 
</p>
<p>
Stavba stání pro letadla:<br/>
(i) Klikněte na nástroj z nabídky. Kurzor se změní na stání pro letadlo a zvýrazní se spádová oblast pole pod kurzorem.<br/>
(ii) Klikněne na konec pojížděcí dráhy.
</p>
<p>
Tip: Velikost spádové oblasti můžete změnit při vytváření nové hry v <a href="settings.txt">nastavení</a> (záložka Spojení, volba station_coverage)<br/>
Stání pro letadlo odstraníte tlačítkem <em>Odstranit</em>.<br/>
Klávesou [v] Zobrazíte/skryjete spádové území.<br/>
Letadla mohou přistávat, pouze pokud je na letišti dostatek volných stání pro letadla. Jinak krouží nad letištěm a spotřebovávají palivo (a peníze).
</p>
<p>
<em>Letištní budova</em>
</p>
<p>
Letištní budova zvyšuje kapacitu letiště stejným způsobem, jako nádražní budova kapacitu železniční stanice.
</p>
<p>
Stavba budovy:<br/>
(i) Klikněte na ikonu požadovaného rozšíření. (Kurzor se změní na ikonu obsahující rozšíření.)<br/>
(ii) Klikněte na požadovanou pozici vedle stávající zastávky/stání pro letadlo.  Budova se od teď považuje za součást letiště.
</p>
<p>
Tip: Budovu lze odstanit pomocí ikony <em>Odstranit</em>. <br>
Stiskem tlačítka [v] na klávesnici zobrazíte, respektive skryjete spádové území letiště.
</p> 
<p>
Nápověda odpovídá verzi 111.4, poslední úprava 21.10.2012.
</p>
