<title>Nápověda - finance</title>
<h1>Finance (klávesová zkratka: <em>f</em>)</h1>

<p>
V dialogu finance naleznete tabulku rozpisu vašich příjmů a výdajů za tento a minulý rok, a také graf vybraných položek.
</p>
<p>
Tabulku příjmů lze zobrazit po měsících nebo po letech. Údaje lze zobrazit i jen pro jednotlivé způsoby přepravy (od verze 112.3).

Hodnoty jednotlivých následujících položek jsou zobrazitelné v grafu.
</p>

<p>
<i>levý sloupec</i>
</p>

<p>
<em>Přepraveno</em> - Kolik zboží, cestujících a pošty jste přepravili.
</p>
<p>
<em>Příjmy</em> - Součet peněz, vydělaných přepravou zboží a cestujících
</p>
<p>
<em>Provoz vozidel</em> - Provozní náklady za všechna vozidla
</p>
<p>
<em>Údržba</em> - Výdaje za udržování vašich staveb v dobrém stavu -
opravy, úklid atd. Čím více tratí, cest, mostů, tunelů a staveb, tím je větší tato částka.<br/>
Jak vysoká je tato částka na tento měsíc, je uvedeno na posledním řádku dialogu.<br/>
Tato částka vám bude odečtena najednou, na začátku každého měsíce. Vozidel se tato položka (zatím) netýká.<br/>
(Měsíční náklady na údržbu vozidel jsou v simutrans experimental).
</p>
<p>
<em>Mýto</em> - Mýtné za jízdu vašich vozidel po silnicích jiných hráčů (platíme) a za jízdu cizích vozidel po vašich silnicích (je nám placeno).
Výši mýtného lze ovlivnit v <a href="settings.txt">nastavení</a> při vytváření nové mapy v záložce <strong>Hospodářství a města</strong> volbami <strong>toll_running_cost_percentage</strong> a <strong>toll_waycost_percentage</strong>.
</p>
<p>
<em>Zisk z vozidel</em> - Součet předchozích čtyř položek včetně znaménka. (Příjmy + provoz vozidel + údržba + mýto)
</p>
<p>
<em>Nová vozidla</em> - Příjmy a výdaje za prodaná či zakoupená vozidla
</p>
<p>
<em>Stavby</em> - Součet výdajů za vše co jste postavili - železnice, silnice, stanice atd.
</p>
<p>
<em>Hosp. výsledek</em> - Celkový součet příjmů a výdajů za tento popř. minulý rok
</p>

<p>
<i>pravý sloupec</i>
</p>

<p>
<em>Zůstatek</em> - Váš celkový zůstatek peněz - stav vašeho konta.
</p>
<p>
<em>Majetek</em> - součet cen všeho vašeho majetku - vozidel. Budovy, silnice, železnice, apod. se nepočítají. Cena každého objektu postupně časem klesá.
</p>
<p>
<em>Výdělek</em> - zisk z vozidel dělený příjmy
</p>
<p>
<em>Jmění</em> - součet zůstatku a hodnot všech vozidel
</p>

<p>Grafy</p>

<p>
Stiskem tlačítek v pravé horní části dialogu můžete zobrazit vývoj zvolené hodnoty za současný rok a předcházejících 24 let. (Od verze 112.3, dříve jen 11 let)<br/>
Význam hodnot v grafu po stisknutí patřičných tlačítek je stejný jako v tabulce příjmů a výdajů.<br/>
</p>

<p>
-><a href="about.txt">Informace o překladu</a>
</p>

<p>
Nápověda odpovídá verzi 112.3, poslední úprava 31.12.2013.
</p>
