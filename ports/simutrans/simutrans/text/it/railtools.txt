<title>Ferrovie</title>

<h1>Finestra Strumenti Ferrovie</h1>

<p>
Questa finestra contiene gli strumenti per costruire binari, segnali,
tunnel, depositi, passaggi a livello e stazioni.
</p>
<p>
Nell'angolo in alto a sinistra c'è il tool per costruire i binari.
Per costruire una ferrovia, prima si faccia clic sulla casella
di partenza e quindi su quella di arrivo. Simutrans costruirà un binario
fra le due caselle. Per costruire il binario verrano usate solo caselle libere:
non verranno attraversate strade, costruiti ponti o tunnel.
Se nessuna connessione è possibile, non accade nulla.
</p>
<p>
Il prossimo tool alla destra del precedente è quello per piazzare
segnali ferroviari. I segnali sono usati per vincolare il movimento dei
treni. E' possibile usarli per permettere a due treni di percorrere lo stesso
tratto di binario, piazzandoli ogni poche caselle lungo la linea
interessata.
Per costruire un segnale si deve fare clic nel punto della linea in cui lo
si vuole piazzare. I segnali appaiono ai lati delle caselle, ma in realtà
viene messo un segnale su ogni bordo delle caselle adiacenti. Questo è
importante in quanto una casella in cui è presente un segnale non può contenerne
un altro.
I segnali di senso unico possono essere usati per costringere un treno
ad andare in una data direzione.
Per costruire un segnale di senso unico basta piazzare un normale segnale
ferroviario e fare clic su di esso. Con ulteriori click del mouse si cambierà
la direzione e infine si ritornerà ad avere un normale segnale ferroviario.
<strong>Attenzione: un segnale errato potrebbe impedire ai treni di muoversi
come desiderato!</strong>
Per rimuovere un segnale si deve usare il tool di rimozione sul segnale stesso
o sui suoi bordi; questo rimuoverà il segnale lasciando intatti i binari.
</p>
<p>
L'ultimo simbolo della prima riga permette di costruire i tunnel.
I tunnel sono utilizzati per creare una linea ferroviaria che
attraversa una montagna, evitando quindi di doverla aggirare o
costruire percorsi in salita.
Per costruire un tunnel è necessario prima predisporre i binari
ai lati della montagna, entrambi allo stesso livello.
Quindi basta fare clic su una delle due estremità per connetterle
con un tunnel.
</p>
<p>
Sotto il tool tunnel è presente quello per i passaggi a livello.
Gli attraversamenti sono utilizzati per permettere intersezioni
con eventuali strade. Per costruirne uno, è sufficiente fare
clic nel punto della linea ferroviaria in cui si desidera crearlo.
</p>
<p>
Alla sinistra del precedente, c'è il simbolo per la costruzione
di un deposito.
I depositi sono usati per comprare e gestire i veicoli ferroviari,
motrici e vagoni.
Per costruire un deposito basta fare clic ad una estremità di una
linea ferroviaria già esistente.
</p>
<p>
L'ultimo simbolo è quello delle stazioni.
Le stazioni sono usate dai treni per caricare e scaricare merci e
passeggeri e possono essere di qualsiasi forma e dimensione.
Attualmente, le stazioni possono contenere un numero infinito di
unità di merci, ma le fabbriche vi spediscono merci solo se sono
già in attesa meno di 1000 unità.
Le stazioni sono costituite da singoli segmenti. Per costruire un
segmento si faccia clic sulla casella in cui lo si vuole mettere.
Le stazioni possono essere costruite sopra binari già esistenti, ma
non possono essere messe su colline, curve o intersezioni.
Ogni segmento costruito adiacente ad una stazione già esistente diverrà
parte integrante di quella stazione.
Ogni segmento può ospitare un massimo di 2 veicoli ferroviari, quindi ci si
assicuri che la lunghezza delle stazioni sia sufficiente a contenere
il più lungo treno che vi passa: <strong>i vagoni che rimangono fuori da una stazione
non vengono nè caricati nè scaricati!</strong>
</p>
