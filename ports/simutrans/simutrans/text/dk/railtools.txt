<title>Jernbaneanlæg</title>

<h1>Jernbaneanlæg dialog</h1>

<p>
<em>Beskrivelse:</em><br>
Denne dialog indeholder værktøjer til at bygge jernbanespor, signaler,
tunneller, el-master, stationer, depoter og jernbaneovergange.
</p>

<p>
<em>Udseende:</em><br>
Dialogen består af syv (7) symboler, der hver repræsenterer et byggeværktøj.
</p>

<p>
Gående fra venstre mod højre samt oppefra og ned er de forskellige symboler:
</p>

<p>
<em>Byg jernbaneanlæg:</em><br>
Dette værktøj vil bygge et jernbanespor imellem to kort-kvadrater. Ved
venstreklik på symbolet forandres cursoren til et jernbanekryds-symbol. For at
bygge et jernbanespor venstreklikkes på start-kvadratet. Cursoren forandres
derved til en bulldozer. Venstreklik derefter på slut-kvadratet. Simutrans vil
nu bygge et jernbanespor imellem de to kvadrater.<br>
Der bliver kun bygget på frie kvadrater. Veje og andre spilleres jernbanespor
vil ikke blive krydset. Benyt jernbaneovergange, broer eller tunneller til at
krydse disse "forhindringer".<br>
Hvis der ikke kan findes en forbindelse imellem de to kvadrater vil der ikke
blive bygget noget overhovedet.
</p>

<p>
<em>Byg jernbanesignal:</em><br>
Dette værktøj benyttes til at bygge jernbanesignaler på jernbanespor. Ved
venstreklik på symbolet forandres cursoren til et signalsymbol.<br>
For at bygge et signal venstreklikkes på et jernbanespor, hvor signalet skal
placeres. Signaler bygges på kvadrat-grænser, men faktisk bygges et signal på
begge tilstødende kvadrater. Der kan kun bygges et signal på et kvadrat.<br>
For at fjerne et signal benyttes "Fjern/riv ned" menuen. Dette vil fjerne
signalet men lade jernbanesporet intakt.<br>
Signaler benyttes til at begrænse toges rutemuligheder. De kan f.eks benyttes
til at tillade to toge at benytte den samme sporstrækning.<br>
Ensrettede signaler kan benyttes til at tvinge tog i en bestemt retning.<br>
Et ensrettet signal fås ved at placere et normalt signal og derefter
venstreklikke på signalet igen. Ved et yderligere venstreklik bliver retningen
for det ensrettede signal ændret og endnu et venstreklik får signalet tilbage
til et normalt "tovejs-signal"<br>
Check omhyggelig om et ensrettet signal vender rigtigt, da togene i modsat
fald ikke vil kunne finde en rute.
</p>

<p>
<em>Byg jernbanetunnel:</em><br>
Dette værktøj benyttes til at bygge jernbanetuneller. Ved venstreklik på
symbolet ændres cursoren til et tunnelsymbol.<br>
Tunneller benyttes til at lave <strong>lige</strong> jernbanestrækninger
igennem et bjerg. Benyt tunneller til at undgå at skulle bygge udenom eller
over bjerget.<br>
For at bygge en tunnel skal jernbanesporene, der skal forbindes, bygges først.
Byg de to jernbanespor så de ender overfor hinanden og opad en skråning på det
bjerg, tunnellen skal gå igennnem. Det er vigtigt, at sporene er på samme
niveau på hver side af bjerget.<br>
Venstreklik derefter på en af spor-enderne, hvorefter de vil blive forbundet
med en tunnel.
</p>

<p>
<em>Byg el-master:</em><br>
Dette værktøj benyttes til at bygge el-master på en jernbanestrækning.
Ved venstreklik på symbolet ændres cursoren til et el-mastsymbol.<br>
For at elektrificere en jernbanestrækning venstreklikkes på et vilkårligt
jernbanespor på strækningen.<br>
El-master er nødvendige for at kunne benytte toge, der har el som
drivmiddel. Hvis der mangler el-master, vil et sådant tog ikke kunne finde en
rute.
</p>

<p>
<em>Byg jernbanestation:</em><br>
Dette værktøj benyttes til at bygge en jernbanestation på en
jernbanestrækning. Ved venstreklik på symbolet ændres cursoren til et
stationssymbol.<br>
Stationer benyttes af toge til at hente eller aflevere varer. Stationer bygges
af stationselementer og kan være af vilkårlig størrelse.<br>
For at bygge et stationselement venstreklikkes på det jernbanespor-kvadrat,
hvor elementet skal placeres. Stationselementer kan ikke bygges på skråninger,
i kurver eller på sporkryds.<br>
Ethvert stationselement, der placeres ved siden af en eksisterende station,
vil blive en del af denne station. Ethvert element kan indeholde to (2)
togvogne.<br>
Kontroller at en station kan indeholde det længste tog, der skal stoppe der.
Togvogne, der ikke er inde i stationer vil ikke blive lastet eller losset.
</p>

<p>
<em>Byg togdepot:</em><br>
Dette værktøj benyttes til at bygge et <a href="depot.txt">togdepot</a> på en
jernbanestrækning. Ved venstreklik på symbolet ændres cursoren til et
depotsymbol.<br>
Depoter benyttes til at købe, sælge og opdatere toge og togvogne.<br>
For at bygge et depot venstreklikkes på et eksisterende
<strong>jernbanespor-afslutning</strong>, hvor depotet ønskes placeret.
</p>

<p>
<em>Byg jernbaneovergang:</em><br>
Dette værktøj benyttes til at bygge en jernbaneovergang over en vej. Ved
venstreklik på symbolet ændres cursoren til et jernbaneovergangssymbol.<br>
For at bygge en jernbaneovergang venstreklikkes på et <strong>lige</strong>
vejstykke.  Jernbaneovergange benyttes til at krydse <strong>egne</strong>
veje. For at krydse andre spilleres veje skal benyttes tuneller eller broer.
</p>
