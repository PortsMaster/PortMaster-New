<title>Havneanlæg dialog hjælp</title>

<h1>Havneanlæg dialog</h1>

<p>
<em>Beskrivelse:</em><br>
Denne dialog indeholder værktøjer til at bygge havne og skibsdepoter.
</p>

<p>
<em>Udseende:</em><br>
Dialogen består af tre (3) symboler, hvoraf et repræsenterer havnebygning og
de to andre skibsdepoter.
</p>

<p>
Gående fra venstre mod højre samt oppefra og ned er de forskellige symboler:
</p>

<p>
<em>Byg havn:</em><br>
Dette værktøj benyttes til at bygge havne. Ved venstreklik på symbolet
forandres cursoren til et havnesymbol. Herefter kan der bygges en havn ved at
venstreklikke på en <strong>lige</strong> kyststrækning. Havne benyttes af
skibe til at laste eller losse varer.<br>
<strong>Bemærk at havne pt. ikke kan fjernes direkte. Det kan gøres ved fjerne
havnen, hæve landniveauet og derefter sænke landniveauet.</strong>
</p>

<p>
<em>Byg skibsdepot:</em><br>
Et <a href="depot.txt">skibsdepot</a> benyttes til at bygge, sælge og
tilknytte ruter til skibe. Der er to symboler til bygning af
skibsdepoter. Disse er dog pånær udseendet fuldstændig ens. Et skibsdepot
bygges ved at venstreklikke på symbolet, hvorved cursoren forandres til et
skibsdepot symbol, og derefter venstreklikke på et hvilket som helst vandfelt,
hvor depotet ønskes placeret. Som regel er det en fordel at placere depotet i
nærheden af et eller flere fremtidige rutemål.
</p>
