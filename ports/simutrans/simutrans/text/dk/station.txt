<title>Rutemål</title>

<h1>Rutemål dialog</h1>

<p>
<em>Beskrivelse:</em><br>
For alle rutemål (busstoppesteder, lastepladser, jernbanestationer og havne)
på kortet kan denne dialog åbnes ved at klikke på rutemålet. <strong>Bemærk,
hvis der er køretøjer på rutemålet, vil en</strong>
<a href="vehicle.txt">køretøjs dialog</a><strong>ligeledes blive åbnet for hvert
køretøj.</strong> Dialogen giver nyttig information om rutemålet, dets
forbindelser og den aktuelle varesituation.
</p>

<p>
<em>Udseende:</em><br>
Øverst i dialogen er rutemålets navn og nummer. Derefter følger en oversigt
over passagerer befordret fra rutemålet denne dag. Dernæst kommer en oversigt
over aktuelt ventende varer (og passagerer). Hertil er knyttet to knapper med
teksten 'Statistik' og 'Destination' samt et visningsareal, der giver
oplysninger om mængden af og destinationen for de ventende varer.<br> Øverst
til højre i dialogen er en knap med teksten 'Detaljer' og herunder et
billedudsnit af rutemålet. Ved at klikke på dette billedudsnit, vil rutemålet
blive centreret på kortet.
</p>

<p>
De tre knapper har følgende funktion:
</p>

<p>
<em>Statistik:</em><br>
Statistik knappen udvider dialogen med et grafisk visningsareal og en række
trykknapper, der hver repræsenterer et rutemålsnøgletal. Ved at trykke på en
knap bliver udviklingen af det ønskede nøgletal illustreret grafisk i
visningsarealet.
</p>

<p>
<em>Destination:</em><br>
Dette er en "tilstandsknap" til sortering af oplysningerne om ventende varer i
visningsarealet. De mulige sorteringsmuligheder (tilstande) er efter 'Destination',
'via' og 'Mængde'
</p>

<p>
<em>Detaljer:</em><br>
Denne knap åbner en ny dialog med følgende yderligere rutemålsoplysninger:
</p>

<p>
<em> - Forbundne industrier:</em><br>
Angiver hvilke nærliggende industrier, der benytter dette rutemål til at
modtage eller aflevere varer. Denne oplysning er et glimrende check for, om et
rutemål "er placeret tæt nok" på en industri til at kunne betjene denne. Et
rutemål kan udmærket betjene flere industrier samtidigt
</p>

<p>
<em> - Modtager følgende varer:</em><br>
Angiver hvilke varer, der kan leveres til rutemålet.
</p>

<p>
<em> - Direkte ruter herfra:</em><br>
Angiver hvilke andre rutemål, der er direkte forbindelse til samt hvilke
varer, der leveres til eller fra dette rutemål.
</p>

<p>
<em> - Stoppested for rute:</em><br>
Angiver hvilke definerede (nummererede) ruter, der har dette rutemål som
stoppested.
</p>
