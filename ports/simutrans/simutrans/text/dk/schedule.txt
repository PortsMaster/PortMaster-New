<title>Ruteplan dialog</title>

<h1>Ruteplan dialog</h1>

<p>
<em>Beskrivelse:</em><br>
Ruteplan dialogen benyttes til at definere ruter imellem bustoppesteder,
lastepladser, jernbanestationer, havne eller olieplatforme. Til en rute kan et
eller flere køretøjer tilknyttes og startes, hvorefter de vil blive med at
gennemkøre ruten, indtil de sendes tilbage i depot.
</p>

<p>
<em>Udseende:</em><br>
Øverst i dialogen er en liste med overskriften 'Min. last'. Til listen er to
scroll-knapper tilknyttet.<br>
Derunder følger et visningsareal, der viser navne, nummer, Min. lastningsgrad
samt koordinater for de forskellige rutemål. <br>
Nederst er fire knapper med teksterne 'Tilføj', 'Indføj', 'Fjern' og 'Færdig'.
Som default indstilling er knappen 'Tilføj' trykket ned.
</p>

<p>
<em>Opret en rute:</em><br>
For at oprette en rute trykkes på 'Tilføj' knappen, hvorved cursoren forandres
til et rutemål-symbol. Derefter venstreklikkes på de ønskede rutemål (ved en
havn klikkes i vandet lige ved havnen) i den ønskede
rækkefølge. <strong>Bemærk at der pt. er en maksimusgrænse på seksten (16)
rutemål</strong><br>
For samtlige rutemål kan der indstilles en "Minimums lastgrad". Minimum
lastgraden er den procentsats af den samlede lastevne, som mindst skal være
fyldt på køretøjet, før det fortsætter til næste rutemål. For at foretage
denne indstilling klikkes til venstre for rutemålet i visningsarealet. Herved
bliver rutemålet markeret som det aktuelle rutemål. Den ønskede minimums
lastgrad indstilles derefter ved at bruge listens
scroll-knapper. <strong>Bemærk at et køretøj, der endnu ikke har fået påfyldt
den ønskede minimums lastgrad, vil vente til dette er tilfældet og kan derved
spærre rutemålet for andre køretøjer.</strong> Tilsidst trykkes på 'Færdig'
knappen, hvorved ruten er defineret og dialogen lukkes.
</p>

<p>
<em>Opdater en rute:</em><br>
En rute kan opdateres på følgende måde:<br>
- Ved at trykke på 'Tilføj' knappen og tilføje yderligere rutemål bagest i
  rækkefølgen af rutemål<br>
- Ved at trykke på 'Indføj' knappen hvorefter en nyt rutemål indføjes før
  det aktuelt markerede rutemål i listen. Dette er den nemmeste måde at sende
  køretøjer tilbage i depot på.<br>
- Ved at trykke på 'Fjern' knappen, hvorefter det aktuelt markerede rutemål
  kan fjernes fra listen ved at klikke på det.
</p>
